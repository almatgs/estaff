<html>
<meta http-equiv="content-type" content="text/html; charset=windows-1251"/>
<body>
<h1>Статистика</h1>




<p>Розділ <b>Статистика</b> відкривається у окремому
вікні командою <b>Сервіс</b><b>-&gt;</b><b>Статистика </b>або після
натискання на панелі інструментів кнопки <b>Статистика
(</b>у вигляді діаграми).</p>

<p>Даний розділ
містить ряд звітів, які згруповані за об’єктом звітності. Для формування будь-якого звіту
необхідно обрати його із списку в лівій частині вікна, вказати за необхідністю
додаткові параметри (<b>Дата, Рекрутер </b>та ін.) та натиснути на кнопку <b>Показати. </b>Для фільтрів, які посилаються
на довідник (наприклад, <b>Категорія
підбору, Поточний статус)</b>, можливо обрати відразу декілька значень,
вказуючи їх по черзі, утримуючи клавішу <b>Ctrl</b><b>.</b> Для швидкого вибору стандартного періоду
(тиждень, місяць, рік) можливо використовувати кнопку, розташовану праворуч від
поля <b>Дата.</b> </p>

<p><b>Вакансії</b></p>

<p><b>Загальні
показники – </b>звіт, який відображає загальні показники за вакансіями, які були відкриті
за вказаний період (<b>Дата відкриття):</b> скільки було в цілому відкрито
вакансій, скільки з них було закрито, в тому числі у відведений термін, скільки
відхилено, середній термін закриття вакансій.</p>

<p><b>Строк пошуку –
</b>звіт,
який відображає кінцеві результати роботи за вакансіями, які були відкриті за
вказаний період (<b>Дата відкриття). </b>За кожною вакансією буде відображена
кількість днів, які вона знаходиться в роботі, нормативний термін. Знаком «+»
будуть відмічені вакансії, які були закриті вчасно. Також по кожному
користувачу буде підрахованим відсоток вакансій, які були закриті вчасно. Крім
того, відобразиться остаточний кандидат та у останньому стовпчику коментар до
вакансії, наприклад, поважна причина, із-за якої вона не була закрита вчасно.
Якщо необхідно переглянути звіт тільки за закритими вакансіями, необхідно
переключити динамічний фільтр <b>Поточний статус </b>на <b>Закрита.</b><b></b></p>

<p><b>Строки пошуку (деталізація)</b> – аналогічний звіт, який відображає
кінцеві результати роботи по всім вакансіям (включаючи деталізовані), які були
відкриті за вказаний період (<b>Дата
відкриття).</b></p>

<p><b>Процес підбору</b> – звіт, який
відображає хід процесу роботи над вакансіями за вказаний період (<b>Період). </b>По
кожній вакансії, в якій проводилася будь-яка робота із кандидатами у вказаний
термін, відобразиться так звана «воронка підбору»: кількість кандидатів «на
воді» (відібрано), кількість кандидатів, які пройшли інтерв’ю, кількість резюме, які було направлено на
розгляд до замовника, скільки з них потім пройшли інтерв’ю із замовником, скільки в результаті отримали
роботу. Останні три стовпчики відображають кількість кандидатів, яка була
відхилена або рекрутером або замовником (або сам
кандидат відмовився від вакансії).</p>

<p><b>Процес підбору
2 – </b>аналогічний звіт, який відображає хід процесу роботи над вакансіями за
вказаний період (<b>Період)</b> але додатково містить інформацію про кількість
активних вакансій, їх пріоритетах, перелік фінальних кандидатів та коментарі до
вакансії. Заключний етап «воронки підбору» даного звіту – це інтерв’ю із замовником
(для рекрутингових агентств) або перевірка службою
безпеки (для кадрових служб).</p>

<p><b>Вакансії +
Кандидати – </b>звіт, який відображає поточне положення справ за активними вакансіями рекрутера/групи у сфері роботи із кандидатами. По кожній
активній вакансії, крім основної інформації (дата відкриття, кількість активних
вакансії, структурний підрозділ (для кадрових служб) чи клієнт (для рекрутингових агентств)) буде відображений список
відібраних на дану вакансію кандидатів із поточними статусами.</p>

<p><b>Закриті по
датам</b> – звіт, який відображає ключову інформацію по вакансіям, які були
закриті за вказаний період (<b>Дата закриття). </b>По кожній вакансії будуть
відображені дата відкриття та закриття, структурний підрозділ (для кадрових
служб) або клієнт (для рекрутингових агентств) та
остаточний кандидат.</p>

<p><b>За джерелами
відбору </b>– звіт, який відображає ефективність джерел надходження кандидатів
(наприклад, сайтів, кадрових агентств) «на виході», тобто дозволяє оцінити, з
якого саме джерела надходить більше кандидатів, які закривають вакансії.</p>

<p><b>За рівнями
складності, По спеціальностям, По рекрутерам/групами
– </b>звіти, які відображають поточні результати роботи по вакансіям, відкритим
за вказаний період (<b>Дата відкриття), </b>у розрізі рівнів складності,
спеціальностей або рекрутерів відповідно. За кожним
параметром буде відображена загальна кількість вакансій, відкритих протягом
певного періоду, скільки з них було закрито станом на поточну дату, скільки із
закритих було виконано у відповідний термін, середній термін пошуку та
кількість відхилених вакансій.</p>

<p>&nbsp;</p>

<p><b>Кандидати</b></p>

<p><b>За джерелами
надходження – </b>звіт, який відображає ефективність джерел надходження кандидатів «на
вході», тобто звіт дозволяє оцінити, з якого з ним надходить найбільша
кількість кандидатів. </p>

<p><b>За спеціальностями</b> – звіт, який
відображає розподіл кандидатів, яких додає рекрутер
до бази за вказаний період (<b>Дата внесення кандидата)</b> за спеціальностями.
</p>

<p><b>Внутрішні
рекомендації – </b>звіт, який відображає перелік кандидатів, прийнятих на роботу за вказаний
період (<b>Дата) </b>з числа внесених до бази згідно внутрішньої рекомендації. </p>

<p>&nbsp;</p>

<p><b>Інше</b></p>

<p><b>Витрати на підбір
персоналу</b> – звіт, який відображає перелік платежів, за якими у вказаному періоді (<b>Дата початку)</b> розпочато надання послуг.</p>

<p><b>Виконання
бюджету</b> – звіт, який відображає баланс виконання бюджету за вказаний період.</p>

<p>Будь-який із
звітів можливо експортувати до Word за допомогою кнопки з зображенням принтера
(<b>Друк), </b>або до Excel кнопкою <b>Експорт до </b><b>Microsoft</b><b> Excel</b><b>.</b><b></b></p>

<p>&nbsp;</p>



</body>
</html>
